[1] Primus amor Phoebi Daphne Peneia, quem non
[2] fors ignara dedit, sed saeva Cupidinis ira,
[3] Delius hunc nuper, victa serpente superbus,
[4] viderat adducto flectentem cornua nervo
[5] “quid” que “tibi, lascive puer, cum fortibus armis?”
[6] dixerat: “ista decent umeros gestamina nostros,
[7] qui dare certa ferae, dare vulnera possumus hosti,
[8] qui modo pestifero tot iugera ventre prementem
[9] stravimus innumeris tumidum Pythona sagittis.
